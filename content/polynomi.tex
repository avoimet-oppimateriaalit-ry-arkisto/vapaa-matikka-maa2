\section{Peruskäsitteitä}

\qrlinkki{http://opetus.tv/maa/maa2/polynomien-peruskasitteet/}
{Opetus.tv: \emph{polynomien peruskäsitteet} (9:00)}

\subsection*{Polynomit}

\termi{polynomi}{Polynomit} ovat matematiikassa ryhmä erittäin tärkeitä lausekkeita.

%sivuviite Vapaa matikka 1:een, lausekkeen määritelmä kirjoitettuna laskutoimituksena

\laatikko{Polynomi on lauseke, jossa esiintyy vain:
\begin{itemize}
\item muuttujien potensseja (eksponentti luonnollinen luku, mukaan lukien $0$)
\item kerrottuna jollakin vakiolla sekä
\item näiden potenssitermien summia.
\end{itemize}
}

Polynomissa voi olla yksi tai useampia muuttujia, tai se voi olla muuttujaton vakiopolynomi. Vakiopolynomin tapauksessa muuttujan eksponentin ajatellaan olevan $0$, sillä $x^0=1$, jolloin muuttuja -- oli se mikä hyvänsä -- katoaa.

\begin{esimerkki}
Kaikki seuraavat lausekkeet ovat polynomeja:

\begin{tabular}{ll}
$4$ &  ei muuttujia ($4=4\cdot 1 = 4x^0$)\\
$2x+1$ &  muuttujana $x$ ($x=x^1$)\\
$5x^2+x-7$ &   muuttujana $x$\\
$-3t^{100}$& muuttujana $t$\\
$y$& muuttujana $y$\\
$y^2+1$& muuttujana $y$\\
$xy^2+x^2y$& muuttujina $x$ ja $y$
\end{tabular}

\end{esimerkki}

\begin{esimerkki}

Miksi muuttujan $t$ lausekkeet 
\begin{enumerate}
\item $\frac{2}{t}$
\item $\pi^t$
\item $\sqrt{t}+2$ ja
\item $t^\pi$
\end{enumerate}

\emph{eivät ole} polynomeja?

	\begin{esimratk}

\begin{enumerate}
\item $\frac{2}{t}$ ei ole polynomi, sillä muuttujan $t$ eksponentti ei ole luonnollinen luku: $\frac{2}{t}=2 \cdot \frac{1}{t}= 2t^{-1}$, ja $-1 \notin \mathbb{N}$.
\item $\pi^t$ ei ole polynomi, sillä muuttuja on eksponentissa eikä potenssin kantalukuna.
\item $\sqrt{t}+2$ ei ole polynomi, sillä neliöjuuri ei ole esitettävissä potenssina, jonka eksponentti olisi luonnollinen luku: $\sqrt{t}+2=t^{\frac{1}{2}}+2$, ja $\frac{1}{2} \notin \mathbb{N}$.
\item $t^{\pi}$ ei ole polynomi, sillä muuttujan eksponentti ei ole luonnollinen luku: $\pi \notin \mathbb{N}$. ($\pi$ on irrationaaliluku.)
\end{enumerate}

	\end{esimratk}
\end{esimerkki}

Polynomi on summalauseke, joiden yhteenlaskettavia kutsutaan \termi{termi}{termeiksi}. Puhumme vain yhteenlaskusta, vaikka polynomissa esiintyykin miinusmerkkejä, sillä jokaisen erotuksen voi esittää summana vähennyslaskun määritelmän $x-y=x+(-y)$ mukaisesti (ks. Vapaa matikka 1).

Termien \termi{kerroin}{kertoimet} on tapana kirjoittaa muuttujan potenssin vasemmalle puolelle. (Tietenkin esimerkiksi $2x$ tarkoittaa samaa kuin $x2$, koska reaalilukujen kertolasku on vaihdannainen.) Jos erillistä kerrointa ei näy, se on $1$, sillä $1\cdot x=x$. Miinusmerkkinen termi tulkitaan niin, että sen kerroin on $-1$. Ensimmäisen eli vasemmanpuoleisimman termin kertoimen positiivisuutta ei tarvitse erikseen näyttää plusmerkillä.

Termejä, jotka eivät sisällä muuttujaa, kutsutaan \termi{vakiotermi}{vakiotermeiksi}. Vakiotermit voivat koostua mistä tahansa luvuista. Vakiotermin kerroin on kyseinen vakio itse, sillä mikä tahansa luku voidaan ajatella olevan muuttujan nollannen potenssin kerroin.

\begin{esimerkki}

Kirjoita polynomi $t^4-t^3-\frac{1}{2}t^2-9001$ muodossa, missä ei esiinny vähennyslaskua. Mitkä ovat polynomin termit? Mitkä ovat näiden termien kertoimet? 

	\begin{esimratk}

Vähennyslaskun määritelmän perusteella $t^4-t^3-\frac{1}{2}t^2-9001 = t^4+(-t^3)+(-\frac{1}{2})t^2+(-9001)$.

Tästä muodosta nähdään helposti, polynomin termit eli yhteenlaskettavat osat ovat $t^4$, $-t^3$, $(-\frac{1}{2})t^2$ ja $-9001$.

Termin $t^4$ kerroin on $1$, termin $-t^3$ kerroin on $-1$, termin $(-\frac{1}{2})t^2$ kerroin on $-\frac{1}{2}$, ja vakiotermin kerroin on vakio itse eli $-9001$.

	\end{esimratk}

\end{esimerkki}

\begin{esimerkki}

Polynomissa $-2x^3-5x^2+x-\sqrt{2}$ on neljä termiä: $-2x^3$, $-5x^2$, $x$ ja $-\sqrt{2}$.

\end{esimerkki}

%etymologiahuomautukset sivun laitaan? pitäisi osata laskea kreikkaa... ;)

Polynomi-sanan 'poly' on kreikkaa ja tarkoittaa montaa. Erityisesti yhden termin polynomeja kutsutaan \termi{monomi}{monomeiksi}, kahden termin polynomeja \termi{binomi}{binomeiksi}, kolmen termin polynomeja \termi{trinomi}{trinomeiksi} ja niin edelleen:
\begin{center}\begin{tabular}{ccc}
monomi	& binomi 	&	trinomi \\
$-3x^2$   &	$x^2-5$	& $y^2+3y-x$
 \end{tabular} \end{center}

Muuttujan eksponenttia kutsutaan termin \termi{aste}{asteeksi} tai \termi{asteluku}{asteluvuksi}. Vakiotermin aste on nolla. \termi{Polynomin aste}{Polynomin aste} on suurin sen sievennetyn muodon termien asteista.

\begin{esimerkki}
    Mitkä ovat polynomin $x^4-2x^3+42$ termit ja niiden asteet? Mikä on polynomin aste?
    \begin{esimvast}
        Polynomin $x^4-2x^3+42$ termit ovat $x^4$, $-2x^3$ ja $42$ ja niiden asteet ovat
        neljä, kolme ja nolla. Polynomin aste on sama kuin sama kuin
        korkein termien asteista eli neljä.
    \end{esimvast}
\end{esimerkki}

Polynomin todellisen asteen saaminen selville voi vaatia polynomin sieventämistä.

\begin{esimerkki}
Trinomi $x^2-x^2+1$ ei ole toisen, vaan nollannen asteen polynomi, sillä sievennettynä $x^2-x^2+1=1=1x^0$.
\end{esimerkki}

Useamman muuttujan tapauksessa polynomin termien asteet lasketaan muuttujien potenssien summana.

\begin{esimerkki}
    Monomin $x^3y^2z$ aste on $6$, sillä muuttujien eksponenttien summa on $3+2+1=6$.
\end{esimerkki}

Koska yhteenlasku on vaihdannainen, polynomin termit voi kirjoittaa missä tahansa järjestyksessä. Esimerkiksi polynomi $y^4+y^2-1$ voidaan kirjoittaa myös järjestyksessä $-1+y^4+y^2$. Yleensä polynomien termit kirjoitetaan niiden asteen perusteella laskevaan järjestykseen niin, että korkeimman asteen termi kirjoitetaan ensin.

%Useaa muuttujaa sisältävät termit on tapana kirjoittaa ennen yhtä muuttujaa sisältäviä termejä – kuitenkin niin, että potenssijärjestys on tärkeämpi. Jos termissä on useampi samanasteinen muuttuja, nämä on tapana kirjoittaa aakkosjärjestyksessä.

\begin{esimerkki}
	Mikä on polynomin $3t^2-1+t^3$ aste? Mikä on korkeimman asteen termin kerroin?
\begin{esimratk}
	
Aloitetaan järjestämällä polynomin termit asteluvun mukaiseen laskevaan järjestykseen: \\
	  \[\textcolor{blue}{3t^2}\textcolor{red}{-1}+t^3= t^3\textcolor{blue}{+3t^2}\textcolor{red}{-1}\]
\end{esimratk}

\begin{esimvast}
Polynomi on kolmatta astetta. Korkeimman (eli kolmannen) asteen termin kerroin on $1$.
\end{esimvast}

\end{esimerkki}

\begin{esimerkki}
$\star$ Kuinka monetta astetta on (kahden muuttujan) polynomi $x^2+2xy^2+xy$?
\begin{esimratk}
Merkitään selkeyden vuoksi molempien muuttujien kaikki eksponentit näkyviin: \\
\[x^2+2x^1y^2+x^1y^1\]

Kun termissä on kaksi eri muuttujaa, niin termin asteluku on näiden muuttujien eksponenttien summa. 
Näin ollen ensimmäisen termin aste on kaksi, toisen termin aste on $1+2=3$ ja kolmannen termin aste on $1+1=2$. 
Järjestetään termit vielä asteiden mukaiseen laskevaan järjestykseen:

\[\textcolor{blue}{x^2}+\textcolor{red}{2x^1y^2}+x^1y^1\]
\[\textcolor{red}{2x^1y^2}+x^1y^1+\textcolor{blue}{x^2}\]

\end{esimratk} 

\begin{esimvast}
Polynomin asteluku on kolme.
\end{esimvast}

\end{esimerkki}

\subsection*{Polynomifunktion arvo}

\qrlinkki{http://opetus.tv/maa/maa2/polynomiesimerkkeja/}
{Opetus.tv: \emph{polynomiesimerkkejä} (6:59 ja 7:43)}

Polynomi reaalilukujen laskutoimituksena määrittää funktion, jota kutsutaan \termi{polynomifunktio}{polynomifunktioksi}. Oletusarvoisesti kaikkien lukiomatematiikassa käsiteltävien polynomifunktioiden määrittelyjoukko on koko reaalilukujen joukko $\mathbb{R}$, ja tällöin myös funktion arvot reaalilukuja. (Numeeristen ja algebrallisten menetelmien syventävällä kurssilla tarkastellaan polynomifunktioita myös reaalilukujoukkoa laajemmalla kompleksilukualueella $\mathbb{C}$.)

% sulkeet ^ sivuhuomautukseksi?

Polynomifunktioita nimetään tyypillisesti suuraakkosin kuten $P$, $Q$ tai $R$. Niin kuin ensimmäisellä kurssilla opittiin, funktion arvoja lasketaan sijoittamalla muuttujan paikalle eri määrittelyjoukkoon kuuluvia lukuja.

%vähän ei-yksiselitteinen selitys arvojen laskemisesta^

\begin{esimerkki}

Polynomi $5x^2-3x+2$ määrittää funktion $P:\mathbb{R}\rightarrow \mathbb{R}$, jonka arvot voidaan laskea kaavalla $P(x)=5x^2-3x+2$. Lasketaan funktion arvoja sijoittamalla joitakin (mielivaltaisia) lukuja muuttujan $x$ paikalle:
\begin{align*}
    P(\textcolor{blue}{2}) & = 5\cdot \textcolor{blue}{2}^2-3\cdot \textcolor{blue}{2}+2 = 20 - 6 + 2 = 16 \\
    P(\textcolor{blue}{-1}) & = 5(\textcolor{blue}{-1})^2-3(\textcolor{blue}{-1})+2 = 5 + 3 + 2 = 10 \\
    P(\textcolor{blue}{-3}) & = 5(\textcolor{blue}{-3})^2-3(\textcolor{blue}{-3})+2 = 45 + 9 + 2 = 56.
\end{align*}
\end{esimerkki}

\begin{esimerkki}

Polynomi $x^2-x$ määrittää reaalifunktion $Q$, jonka arvot voidaan laskea yhtälöstä $Q(x)=x^2-x$. Laske funktion arvo muuttujan arvolla $x=-1$. 

		\begin{esimratk}
			Sijoitetaan funktion laskulakiin $x^2-x$ muuttujan $x$ paikalle haluttu uusi arvo $-1$. Tällöin funktion arvoksi kohdassa $x=-1$ saadaan $Q(-1)=(-1)^2-(-1)=1+1=2$.
			
		\end{esimratk}
		
		\begin{esimvast}
		$Q(-1)=2$
		
		\end{esimvast}
\end{esimerkki}

\begin{esimerkki} $\star$ Määritellään kahden muuttujan polynomifunktion $R$ arvot kaavalla $R(x,y)=xy-y^2$. Lasketaan funktion arvot $R(0,0)$, $R(1,-1)$ ja $R(-1,1)$:

Merkintä $R(0,0)$ tarkoittaa, että molemmat muuttujat saavat arvon $0$. Tällöin suoralla sijoituksella saadaan $R(0,0)=0\cdot 0-0^2=0$.

$R(1,-1)$ tarkoittaa, että funktion ensimmäinen muuttuja $x$ saa arvon $1$ ja jälkimmäinen muuttuja $y$ saa sarvon $-1$. Sijoituksella lasketaan $R(1,-1)=1\cdot (-1)-(-1)^2=-1-1=-2$.

Samoin $R(-1,1)=-1\cdot1-1^2=-1-1=-2$.

\end{esimerkki}

Polynomeja ja polynomifunktioita käsitellään usein yhtäläisesti; voidaan esimerkiksi sanoa ''polynomi $P(x)=2x+1$'', vaikka tarkoitetaan vastaavaa polynomifunktiota. Usein on yksinkertaisesti kätevää nimetä käsiteltäviä polynomeja, vaikkei alettaisi määritellä tarkasti niiden ominaisuuksia funktioina (määrittelyjoukko, arvojoukko jne.; ks. Vapaa matikka 1).

%pitänee vielä täsmentää ^

\subsection*{Polynomin yleinen muoto}

\qrlinkki{http://opetus.tv/maa/maa2/polynomin-tasmallinen-maaritelma/}
{Opetus.tv: \emph{polynomin täsmällinen määritelmä} (6:10)}

Formaalisti kirjoitettuna yhden muuttujan polynomin yleinen muoto on
\[a_n x^n + a_{n-1} x^{n-1} + \ldots + a_1 x + a_0 \] 
jollakin $n\in\nn$. Muuttuja $n$ kertoo polynomin asteen, ja kertoimet $a_0, a_1, \ldots, a_{n-1}, a_n$ ovat reaalilukuvakioita. Kertoimen symbolilla $a$ on juoksevana alaindeksinä sama luku $n$ siksi, että vakioita on yhtä monta kuin on polynomin aste. Jos jokin kertoimista on $0$, kyseinen termi katoaa nollan kertolaskuominaisuuksien vuoksi.

\begin{esimerkki}

Polynomi $-3x^{13}-\frac{3}{4}x^2-17$ on polynomin yleistä muotoa siten, että $n=13$, $a_{13}=-3$, $a_2=-\frac{3}{4}$ ja $a_0=-17$, ja kaikki muut kertoimet ovat nollia.

\end{esimerkki}
 
Jokainen lauseke, joka on esitettävissä polynomin yleisessä muodossa, on polynomi.

\begin{esimerkki}

Lauseke $\frac{2x^2+1}{x}$ ei ensi näkemältä näytä polynomilta murtolausekkeen nimittäjässä olevan $x$:n vuoksi. Lauseketta on kuitenkin mahdollista sieventää esimerkiksi jakamalla murtolauseke kahteen yksinkertaisempaan samannimiseen murtolausekkeeseen ja tämän jälkeen supistamalla termeittäin: \\

$\frac{2x^3+x^2}{x} = \frac{2x^3}{x}+\frac{x^2}{x} = 2x^2+x $ \\

Nyt nähdään selvästi, että kyseessä on toisen asteen kaksiterminen yhden muuttujan polynomi. (Huomataan kuitenkin, että alkuperäisen esitysmuodon vuoksi $x \neq 0$, koska nollalla jakamista ei ole määritelty.)

\end{esimerkki}

\begin{tehtavasivu}

\paragraph*{Opi perusteet}

\begin{tehtava}
    Mitkä seuraavista ovat polynomeja?
    \begin{enumerate}[a)]
        \item $\frac{1}{x}$
       %\item $x^3+4x$
        \item $5x-125$
       %\item $2^x$
        \item $\sqrt{x}+1$
        \item $3x^4+6x^2+9$
        \item $\sqrt{2}x-x$
        \item $4^x+5x+6$
        \item $y^4+2\pi$
        \item $\frac{4y^2-y}{2y}$
        \item $\frac{6x+40}{x^3}$
        \end{enumerate}
    \begin{vastaus}
        \begin{enumerate}[a)]
            \item Ei ole.
           %\item On.
            \item On.
           %\item Ei ole.
            \item Ei ole.
            \item On.
            \item On.
            \item Ei ole.
            \item On.
            \item On. (Sieventämällä saadaan $2y-\frac{1}{2}$.)
            \item Ei ole.
        \end{enumerate}
    \end{vastaus}
\end{tehtava}

\begin{tehtava}
	Mikä on/mitkä ovat polynomin \\ $P(x) = x^5-3x^3+2x-1$
	\begin{enumerate}[a)]
		\item aste
		\item termit
		\item kolmannen asteen termi
		\item kolmannen termin aste
		\item vakiotermi
	\end{enumerate}

	\begin{vastaus}
		\begin{enumerate}[a)]
			\item $5$
			\item $x^5$, $-3x^3$, $2x$, $-1$
			\item $-3x^3$
			\item $1$
			\item $-1$
		\end{enumerate}
	\end{vastaus}
\end{tehtava}


\begin{tehtava}
    Täydennä taulukko. Polynomeissa on vain yksi muuttuja, $x$.
        
    \begin{tabular}{|c|c|c|c|c|}
                                                                         \hline
polynomi     & \begin{sideways}\begin{minipage}{3.5cm}termien\\lukumäärä\end{minipage}\end{sideways}%
& \begin{sideways}\begin{minipage}{3.5cm}korkeimman asteen\\termin kerroin\end{minipage}\end{sideways}%
& \begin{sideways}\begin{minipage}{3.5cm}polynomin\\asteluku\end{minipage}\end{sideways}%
& \begin{sideways}vakiotermi\end{sideways} \\ \hline
$-2x^2+6x$   &        2  &         $-2$      &       2   &    0       \\ \hline 
$7x^3-x-15$  &           &                   &           &            \\ \hline 
             &        2  &          $-9$     &       2   &    5       \\ \hline 
%             &        3  &          $-1$     &       5   &    $-17$   \\ \hline 
%             &        4  &                   &       3   &            \\ \hline 
             &        1  &          -5       &       99  &            \\ \hline                           
    \end{tabular}

%      \begin{tabular}{|l|c|c|c|c|c|c|}
%                                                                                            \hline
% polynomi     & \begin{sideways}$-2x^2+6x$\end{sideways} & \begin{sideways}$7x^3-x-15$\end{sideways}    &     &          &     &     \\ \hline
% termien      &            &                &     &          &     &     \\ \hline 
% lukumäärä    &        2   &                & 2   &    3     &  4  &  1  \\ \hline 
% korkeimman & & & & & & \\  
% asteen & & & & & & \\  
% termin & & & & & & \\  
% kerroin      &    $-2$    &                &$-9$ &   $-1$   &     &$-5$ \\ \hline 
% polynomin & & & & & & \\  
% asteluku     &        2   &                & 2   &    5     &  3  & 99  \\ \hline 
% vakiotermi   &        0   &                & 5   &    $-17$ &     &     \\ \hline 
%     \end{tabular}
%      \begin{tabular}{|c|c|c|c|c|}
%                                                                                           \hline
%              & termien   & korkeimman asteen & polynomin &            \\
% polynomi     & lukumäärä & termin kerroin    & asteluku  & vakiotermi \\ \hline
% $-2x^2+6x$   &        2  &         $-2$      &       2   &    0       \\ \hline 
% $7x^3-x-15$  &           &                   &           &            \\ \hline 
%              &        2  &          $-9$     &       2   &    5       \\ \hline 
%              &        3  &          $-1$     &       5   &    $-17$   \\ \hline 
%              &        4  &                   &       3   &            \\ \hline 
%              &        1  &          -5       &       99  &            \\ \hline                           
%     \end{tabular}

    
    \begin{vastaus}

	    \begin{tabular}{|c|c|c|c|c|}
                                                                                           \hline
polynomi     & \begin{sideways}\begin{minipage}{3.5cm}termien\\lukumäärä\end{minipage}\end{sideways}%
& \begin{sideways}\begin{minipage}{3.5cm}korkeimman asteen\\termin kerroin\end{minipage}\end{sideways}%
& \begin{sideways}\begin{minipage}{3.5cm}polynomin\\asteluku\end{minipage}\end{sideways}%
& \begin{sideways}vakiotermi\end{sideways} \\ \hline
$-2x^2+6x$   &        2          &         $-2$      &       2             &    0       \\ \hline 
$7x^3-x-15$  &        3          &           7       &       3             &    $-15$   \\ \hline 
$-9x^2+5$    &        2          &          $-9$     &       2             &    5       \\ \hline 
%$-x^5\textcolor{blue}{+4x}-17$%
%             &        3          &          $-1$     &       5             &    $-17$   \\ \hline 
%$\textcolor{blue}{8}x^3\textcolor{blue}{-x^2+4x}-17$%
%             &        4          &\textcolor{blue}{8}  &       3             &\textcolor{blue}{17}\\ \hline 
$-5x^{99}$   &        1          &          $-5$     &       99            &         0      \\ \hline                           
   	  \end{tabular}
     \end{vastaus}
\end{tehtava}

\begin{tehtava}
    Olkoot $P(x)=x^2+5$ ja $Q(x)=x^3-1$. Laske
    \begin{enumerate}[a)]
        \item polynomin $P(x)$ arvo, kun $x=2$
        \item polynomin $Q(x)$ arvo, kun $x=1$
        \item $P(-7)$
        \item $Q(-1)$.
    \end{enumerate}
    \begin{vastaus}
        \begin{enumerate}[a)]
            \item $9$ % 2^2 + 5 = 4 + 5 
            \item $0$ % 1^3 - 1
            \item $54$ % (-7)^2 + 5 = 49 + 5 
            \item $-2$ % (-1)^3 - 1 = -1 -1
        \end{enumerate}
    \end{vastaus}
\end{tehtava}

\paragraph*{Hallitse kokonaisuus}

\begin{tehtava}
	Mitkä ovat seuraavien polynomien asteet?
	\begin{enumerate}[a)]
		\item $x^2 + 3x - 5$
		\item $100 + x$
		\item $3x^3 + 90x^8 + 2x$
		\item $12x^1 + 34x^2 + 56x^3 + 78x^5 + 90x^5$
	\end{enumerate}

	\begin{vastaus}
		\begin{enumerate}[a)]
			\item $2$
			\item $1$
			\item $8$
			\item $5$
		\end{enumerate}
	\end{vastaus}
\end{tehtava}

\begin{tehtava}
    Olkoot $P(x)=x^2+3x+4$ ja \\ $Q(x)=x^3-10x+1$. Laske:
    \begin{enumerate}[a)]
        \item $P(-1)$
        \item $Q(-2)$
        \item $P(3)$
        \item $Q(0)$
        \item $P(2x)$
    \end{enumerate}
    \begin{vastaus}
        \begin{enumerate}[a)]
            \item $2$
            \item $13$
            \item $22$
            \item $1$
            \item $4x^2+6x+4$
        \end{enumerate}
    \end{vastaus}
\end{tehtava}

\paragraph*{Lisää tehtäviä}

\begin{tehtava}
  $\star$  Täydennä taulukko. Polynomeissa on muuttujat $x$ ja $y$.
        
    \begin{tabular}{|c|c|c|c|c|}
                                                                         \hline
polynomi     & \begin{sideways}\begin{minipage}{3.5cm}termien\\lukumäärä\end{minipage}\end{sideways}%
& \begin{sideways}\begin{minipage}{3.5cm}korkeimman asteen\\termin kerroin\end{minipage}\end{sideways}%
& \begin{sideways}\begin{minipage}{3.5cm}polynomin\\asteluku\end{minipage}\end{sideways}%
& \begin{sideways}2. asteen termin kerroin\end{sideways} \\ \hline
$ x+xy^2+6y^2-1$ &        4  &         1      &       3   &    1       \\ \hline 
$ ax^6+y^4-4by^2+\sqrt{2}$  &           &                   &           &            \\ \hline 
$ 100x+ x^3y^4-99y$           &         &               &          &           \\ \hline 
$ 8y-\frac{\sqrt{15}}{2}x^3$    &          &            &         &       \\ \hline 
$ \sqrt{3}xy^6 + y^8 - 4x^2$ &          &                   &          &            \\ \hline 
    \end{tabular}

%      \begin{tabular}{|l|c|c|c|c|c|c|}
%                                                                                            \hline
% polynomi     & \begin{sideways}$-2x^2+6x$\end{sideways} & \begin{sideways}$7x^3-x-15$\end{sideways}    &     &          &     &     \\ \hline
% termien      &            &                &     &          &     &     \\ \hline 
% lukumäärä    &        2   &                & 2   &    3     &  4  &  1  \\ \hline 
% korkeimman & & & & & & \\  
% asteen & & & & & & \\  
% termin & & & & & & \\  
% kerroin      &    $-2$    &                &$-9$ &   $-1$   &     &$-5$ \\ \hline 
% polynomin & & & & & & \\  
% asteluku     &        2   &                & 2   &    5     &  3  & 99  \\ \hline 
% vakiotermi   &        0   &                & 5   &    $-17$ &     &     \\ \hline 
%     \end{tabular}
%      \begin{tabular}{|c|c|c|c|c|}
%                                                                                           \hline
%              & termien   & korkeimman asteen & polynomin &            \\
% polynomi     & lukumäärä & termin kerroin    & asteluku  & vakiotermi \\ \hline
% $-2x^2+6x$   &        2  &         $-2$      &       2   &    0       \\ \hline 
% $7x^3-x-15$  &           &                   &           &            \\ \hline 
%              &        2  &          $-9$     &       2   &    5       \\ \hline 
%              &        3  &          $-1$     &       5   &    $-17$   \\ \hline 
%              &        4  &                   &       3   &            \\ \hline 
%              &        1  &          -5       &       99  &            \\ \hline                           
%     \end{tabular}

    
    \begin{vastaus}
    \begin{tabular}{|c|c|c|c|c|}
                                                                         \hline
polynomi     & \begin{sideways}\begin{minipage}{3.5cm}termien\\lukumäärä\end{minipage}\end{sideways}%
& \begin{sideways}\begin{minipage}{3.5cm}korkeimman asteen\\termin kerroin\end{minipage}\end{sideways}%
& \begin{sideways}\begin{minipage}{3.5cm}polynomin\\asteluku\end{minipage}\end{sideways}%
& \begin{sideways}2. asteen termin kerroin\end{sideways} \\ \hline
$ x+xy^2+6y^2-1$ 		&      4  &         1      &       3   &    1       \\ \hline 
$ ax^6+y^4-4by^2+\sqrt{2}$  	&     4    &    $a$       &    6   &     4b       \\ \hline 
$ 100x+ ix^3y^4-99y$          	&    3     &      $i$    &     7     &    0       \\ \hline 
$ 8y-\frac{\sqrt{15}}{2}x^3$	 &     2     &    $-\frac{\sqrt{15}}{2}$    &     3    &    0   \\ \hline 
$ \sqrt{3}xy^6 + y^8 - 4x^2$ 	&   3       &         1        &    8      &     -4       \\ \hline 
    \end{tabular}
     \end{vastaus}
\end{tehtava}


\begin{tehtava}
	$\star$ Määritellään kahden reaalimuuttujan polynomifunktio kaavalla $f(x,y)=xy^2+x^2y$.
		\begin{enumerate}
		\item Laske funktion arvo $f(-1,2)$.
		\item Onko $f(x,y)=f(y,x)$ kaikilla $x$ ja $y$?
		\end{enumerate}	
	
	\begin{vastaus}
		\begin{enumerate}[a)]
			\item $f(-1,2)=(-1)\cdot 2^2+(-1)^2 \cdot 2=-4+2=-2$
			\item Kyllä.
		\end{enumerate}
	\end{vastaus}
\end{tehtava}

\begin{tehtava}
	$\star$ Kahden muuttujan ($x$ ja $y$) binomista tiedetään, että sen asteluku on kaksi, vakiotermejä ei ole, ja kaikkien termien kertoimet ovat ykkösiä. Luettele kaikki mahdolliset polynomit, jotka toteuttavat nämä ehdot.
	
	\begin{vastaus}
		$x^2+y$, $x^2+xy$, $y^2+x$, $y^2+xy$, $x^2+y^2$
	\end{vastaus}
\end{tehtava}

%\begin{tehtava} rationaalilausekkeista polynomeja :)
%    Mitkä seuraavista ovat polynomeja?
%    \begin{enumerate}[a)]
%        \item $\frac{1}{x}$
%       %\item $x^3+4x$
%        \item $5x-125$
%       %\item $2^x$
%        \item $\sqrt{x}+1$
%        \item $3x^4+6x^2+9$
%        \item $\sqrt{2}x-x$
%        \item $4^x+5x+6$
%    \end{enumerate}
%    \begin{vastaus}
%        \begin{enumerate}[a)]
%            \item Ei ole.
%           %\item On.
%            \item On.
%           %\item Ei ole.
%            \item Ei ole.
%            \item On.
%            \item On.
%            \item Ei ole.
%        \end{enumerate}
%    \end{vastaus}
%\end{tehtava}

\begin{tehtava}
	$\star$ Määritä kolmen muuttujan ($x$, $y$ ja $z$) polynomifunktion $R(x,y,z)=ax^6+2y^8-\sqrt{56}xy^2+y^2z-4z$
	arvo, kun $x=0$, $y=\sqrt{2}$ ja $z=\frac{\pi}{2}$.
	\begin{vastaus}
	$R(0,\sqrt{2},\frac{\pi}{2})=0+2\cdot2^4-0+\pi-2\pi=32-\pi$
	\end{vastaus}
\end{tehtava}

\end{tehtavasivu}