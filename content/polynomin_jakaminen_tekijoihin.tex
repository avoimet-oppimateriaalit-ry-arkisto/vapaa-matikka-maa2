\section{Polynomien jakolause}

\qrlinkki{http://opetus.tv/maa/maa2/polynomi-tekijoihin-nollakohtien-avulla/}{Opetus.tv: \emph{polynomin jakaminen tekijöihin nollakohtiensa avulla} (6:48)}

Polynomin $P(x)=(x-2)(x-3)$ nollakohdat ovat tulon nollasäännön nojalla $x=2$ ja $x=3$. Nollakohdat voi siis nähdä tekijöihin jaetusta polynomista suoraan. Tämä  yhteys toimii myös toisin päin: nollakohtien avulla voi selvittää polynomin tekijät.

Yleisesti on voimassa polynomien jakolause:

\laatikko{\textbf{Polynomien jakolause} \\
Jos $x=b$ on polynomin nollakohta, $x-b$ on polynomin tekijä.}

Polynomien jakolauseen todistus jätetään kurssiin 12.
%Polynomien jakolauseen todistus on hahmoteltu liitteessä
%\ref{tod:poljako}.

\begin{esimerkki}
Jaa tekijöihin polynomi $P(x)=x^2-3x+2$.
\begin{esimratk}
Ratkaistaan ensin polynomin nollakohdat.
\begin{align*}
x^2-3x+2&=0 \\
x&=\frac{-(-3) \pm \sqrt[]{(-3)^2-4 \cdot 1 \cdot 2}}{2 \cdot 1} \\
x&=\frac{3 \pm \sqrt[]{9-8}}{2} \\
x&=\frac{3 \pm 1}{2} \\
x&=1 \textrm{ tai } x = 2.
\end{align*}
Nollakohtien perusteella $(x-1)$ ja $(x-2)$ ovat polynomin $P(x)$ tekijöitä.
Tarkistetaan:
 $(x-1)(x-2)=x^2-2x-x+2= x^2-3x+2$.
\end{esimratk}
\begin{esimvast}
$x^2-3x+2 = (x-1)(x-2)$.
\end{esimvast}
\end{esimerkki}

Ensimmäisen asteen tekijöiden lisäksi saatetaan tarvita vakiokerroin:

\begin{esimerkki}
Jaa polynomi $-2x^2-x+1$ tekijöihinsä.
\begin{esimratk}
Ratkaistaan nollakohdat:
\begin{align*}
-2x^2-x+1&=0 \\
x&=\frac{-(-1) \pm \sqrt[]{(-1)^2-4 \cdot (-2) \cdot 1}}{2 \cdot (-2)} \\
x&=\frac{1 \pm \sqrt[]{1+8}}{-4} \\
x&=\frac{1 \pm 3}{-4} \\
x&=-1 \textrm{ tai } x = \frac{1}{2}.
\end{align*}
Jakolauseen mukaan $(x-\frac{1}{2})$ ja $(x-(-1))$ eli$(x+1)$ ovat kyseisen polynomin tekijöitä.
Ne keskenään kertomalla ei kuitenkaan saada oikeaa tulosta:
$$\left(x-\frac{1}{2}\right)(x+1)=x^2+\frac{1}{2}x-\frac{1}{2}.$$
Puuttuu vielä korkeimman asteen termin kerroin $-2$. Sillä kertomalla saadaan alkuperäinen polynomi:
$-2\left(x-\frac{1}{2}\right)(x+1)=-2x^2-x+1$.
\end{esimratk}
\begin{esimvast}
$-2x^2-x+1 = -2(x-\frac{1}{2})(x+1)$.
\end{esimvast}
\end{esimerkki}

\subsubsection*{Toisen asteen polynomin tekijät}

Polynomien jakolauseen mukaan

\laatikko{Jos toisen asteen polynomin $ax^2+bx+c$ nollakohdat ovat $x_1$ ja $x_2$,
\[ ax^2+bx+c=a(x-x_1)(x-x_2). \]}
Huomaa, että kerroin $a$ on edellisessä yhtälössä kummallakin puolella sama.
(Muuten korkeimman asteen termit eivät täsmää.)

\begin{esimerkki}
Jaetaan tekijöihin $P(x)=2x^2 + 4x-30$. \\
Ratkaistaan nollakohdat yhtälöstä $$2x^2 + 4x-30=0$$ toisen asteen yhtälön ratkaisukaavalla.
Nollakohdat ovat $x_1=3$ ja $x_2=-5$. Saadaan siis
$$P(x)= 2(x-3)(x-(-5)) = 2(x-3)(x+5).$$
\end{esimerkki}

\begin{esimerkki}
Toisen asteen polynomin $P$ nollakohdat ovat $x=1$ ja $x=3$. Lisäksi $P(2)=3$.
Määritä $P(x)$.
\begin{esimratk}
Koska polynomin nollakohdat ovat $x_1=1$ ja $x_2=3$, polynomi on muotoa
\begin{align*} P(x)=a(x-1)(x-3). \end{align*}
Lisäksi tiedetään $P(2)=3$, joten saadaan
\begin{align*}
P(2) = a(2-1)(2-3) &= 3 \\
	a \cdot 1 \cdot (-1) &= 3	&& \ppalkki : (-1) \\
	a = -3.
\end{align*}
\end{esimratk}
\begin{esimvast}
$P(x)=-3(x-1)(x-3)$.
\end{esimvast}
\end{esimerkki}

Jos toisen asteen polynomilla on vain yksi nollakohta, kyseessä on niin sanottu kaksinkertainen juuri. Voidaan tulkita, että nollakohdat $x_1$ ja $x_2$ ovat yhtäsuuret. Tällöin tekijöiksi saadaan $a(x-x_1)(x-x_1)=a(x-x_1)^2$.

\begin{esimerkki}
Jaa tekijöihin $P(x)=2x^2-4x+2$.
\begin{esimratk}
Ratkaistaan nollakohdat:
\begin{align*}
2x^2-4x+2 &= 0	\\
x &= \frac{4\pm \sqrt{(-4)^2-4\cdot 2 \cdot 2}}{2\cdot 2} \\
x &= \frac{4 \pm 0}{4} = 1.
\end{align*}
Yhtälöllä on vain yksi ratkaisu, joten se on kaksoisjuuri.
Polynomi voidaan siis jakaa tekijöihin seuraavasti: \\ $P(x)=2(x-1)(x-1)=2(x-1)^2$. 
\end{esimratk}
\begin{esimvast}
$P(x)=2(x-1)^2$.
\end{esimvast}
\end{esimerkki}


Jos toisen asteen polynomilla ei ole nollakohtia, sitä ei voi jakaa ensimmäisen asteen tekijöihin. (Sillä ensimmäisen asteen tekijällä on aina nollakohta.) Esimerkiksi
polynomia $$x^2+4$$ ei voi jakaa tekijöihin.


\begin{tehtavasivu}

\paragraph*{Opi perusteet}

\begin{tehtava}
	Ratkaise yhtälöt, ja jaa vastaavat polynomifunktiot (joiden nollakohdat olet juuri laskenut) tekijöihinsä.
	\begin{alakohdat}
		\alakohta{$x^2+6x-6=0$}
		\alakohta{$-8x^2+10x-2=0$}
		\alakohta{$x^2-4x+4=0$}
	\end{alakohdat}
	\begin{vastaus}
		\begin{alakohdat}
			\alakohta{nollakohdat $x=1$ ja $x=-6$, $P(x)=(x-1)(x+6)$}
			\alakohta{nollakohdat $x= \frac {1}{4}$ ja $x=1$, $P(x)=-2(4x-1)(x-1)$}
				\alakohta{nollakohta $x=2$, $P(x)=(x-2)^2$}
		\end{alakohdat}
	\end{vastaus}
\end{tehtava}

\begin{tehtava}
Jaa tekijöihin
\begin{alakohdat}
\alakohta{$x^2-2x-15$}
\alakohta{$\frac{1}{3}x^2-2x+3$}
\alakohta{$4x^2+2x+2$}
\end{alakohdat}
\begin{vastaus}
\begin{alakohdat}
\alakohta{$(x-5)(x+3)$}
\alakohta{$\frac{1}{3}(x-3)^2$}
\alakohta{$2(2x^2+x+1)$, ei jakaudu 1. asteen tekijöihin.}
\end{alakohdat}
\end{vastaus}
\end{tehtava}

\begin{tehtava}
    Millä seuraavista polynomeista on yhteisiä tekijöitä?

    \begin{kuvaajapohja}{1.5}{-1.5}{2.5}{-3.5}{1.5}
	\kuvaaja{(x-1)*(x+1)}{$P(x)$}{red}
	\kuvaaja{2*(x-2)*(x+0.5)}{$Q(x)$}{blue}
	\kuvaaja{0.25*(x-2)*(x-1)*(x+1)}{$R(x)$}{black}
	\kuvaaja{-(x-0.25)*(x-1.5)*(x+0.75)}{$S(x)$}{black}
    \end{kuvaajapohja}
    \begin{vastaus}
	$P(x)$:llä ja $R(x)$:llä on kaksi yhteistä tekijää, koska on kaksi kohtaa, jossa molemmat saavat arvon nolla. Vastaavasti $Q(x)$:llä ja $R(x)$:llä
	on yksi yhteinen tekijä. $S(x)$:llä ei ole yhteisiä tekijöitä minkään muun polynomin kanssa.
    \end{vastaus}
\end{tehtava}


\paragraph*{Hallitse kokonaisuus}

\begin{tehtava}
    Jaa tekijöihin helpoimmalla tavalla
    \begin{alakohdat}
        \alakohta{$x^2-9$}
        \alakohta{$4x^2-4x+1$}
        \alakohta{$4x^2-4x-8$}
    \end{alakohdat}
    \begin{vastaus}
    	\begin{alakohdat}
        \alakohta{$(x+3)(x-3)$ (muistikaava)}
        \alakohta{$(2x-1)^2$ (muistikaava)}
        \alakohta{$4(x-2)(x+1)$}
        \end{alakohdat}
    \end{vastaus}
\end{tehtava}

\begin{tehtava}
    Toisen asteen polynomille $P$ pätee \\ $P(-3)=P(4)=0$ ja $P(1)=12$. Ratkaise $P(x)$.
    \begin{vastaus}
        $P(x)=-(x+3)(x-4)=-x^2+x+12$
    \end{vastaus}
\end{tehtava}

\begin{tehtava}
    Osoita, että jos toisen asteen polynomin toisen asteen termin kerroin on 1, niin sen vakiotermi on yhtä suuri kuin sen nollakohtien tulo.
    \begin{vastaus}
        Kirjoitetaan polynomi tekijämuodossa ja kerrotaan auki: $(x-a)(x-b)=x^2-2(a+b)x+ab$. Nyt syntyneen polynomin vakiotermi on $ab$.
    \end{vastaus}
\end{tehtava}


\begin{tehtava}
    Toisen asteen polynomille $P$ pätee $P(0)=P(5)=3$ ja $P(3)=-27$. Ratkaise $P(x)$.
    \begin{vastaus}
        $P(x)=5x(x-5)+3=5x^2-25x+3$
    \end{vastaus}
\end{tehtava}


\begin{tehtava}
    Paraabelin kuvaajia katsomalla voidaan huomata, että paraabelin huippu löytyy aina nollakohtien puolivälistä. (Tarkempi perustelu saadaan esimerkiksi kurssilla 4.)
    Huipun $x$-koordinaatti on siis nollakohtien $x$-koordinaattien keskiarvo.
    \begin{alakohdat}
        \alakohta{Etsi paraabelin $-10x^2+5x+5$ huipun $x$- ja $y$-koordinaatit.}
        \alakohta{Johda lauseke yleisen paraabelin $ax^2+bx+c$ huipun $x$-koordinaatille.}
        % myös y-koordinaattia voisi kysyä
      
    \end{alakohdat}
    \begin{vastaus}
        \begin{alakohdat}
            \alakohta{$x=\frac14$ ja $y=5\frac58$.}
            \alakohta{$x=-\frac{b}{2a}$} % ja $y=c-\frac{b^2}{4a}$
        \end{alakohdat}
    \end{vastaus}
\end{tehtava}

\begin{tehtava}
    $\star $ Tutki, onko seuraava väite totta vai ei: Jos polynomilla on
    nollakohta $x=1$,
	sen kerrointen summa on $0$. 
    \begin{vastaus}
        Totta, sillä polynomin $P(x)$ kerrointen summa on $P(1)$. (Koska $1^n=1$.)
    \end{vastaus}
\end{tehtava}

\paragraph*{Lisää tehtäviä}

\begin{tehtava}
    Jaa tekijöihin.
    \begin{alakohdat}
        \alakohta{$4x^2 +4x +1$}
        \alakohta{$4x^2 +4x +4$}
        \alakohta{$9-x^2$}
    \end{alakohdat}
    \begin{vastaus}
        \begin{alakohdat}
        \alakohta{$(2x+1)^2$}
        \alakohta{$4(x^2 +x +1)$}
        \alakohta{$(3+x)(3-x)$}
        \end{alakohdat}
    \end{vastaus}
\end{tehtava}

\begin{tehtava}
	Jaa tekijöihin.
	\begin{alakohdat}
		\alakohta{$x^2-x-6$} % \{[ \star ]\}
		\alakohta{$(x-4)^2-9$} %  \{[ \star ]\}
	\end{alakohdat}
	\begin{vastaus}
		\begin{alakohdat}
			\alakohta{$(x-3)(x+2)$}
			\alakohta{$(x-1)(x-7)$}
		\end{alakohdat}
	\end{vastaus}
\end{tehtava}

\begin{tehtava}
Jaa tekijöihin
\begin{alakohdat}
\alakohta{$5x^2+10x-15$}
\alakohta{$12x^2-10x+2$}
\alakohta{$-8x^2+8x+6$}
\end{alakohdat}
\begin{vastaus}
\begin{alakohdat}
\alakohta{$5(x+3)(x-1)$}
\alakohta{$2(2x-1)(3x-1)$}
\alakohta{$-2(2x-3)(2x+1)$}
\end{alakohdat}
\end{vastaus}
\end{tehtava}

\begin{tehtava}
    Jaa tekijöihin
    \begin{alakohdat}
        \alakohta{$-10x^2+5x+5$}
        \alakohta{$8x^3-12x^2+4x$}
    \end{alakohdat}
    \begin{vastaus}
    	\begin{alakohdat}
        \alakohta{$-5(2x+1)(x-1)$}
        \alakohta{$(4x)(2x-1)(x-1)$}
        \end{alakohdat}
    \end{vastaus}
\end{tehtava}

\begin{tehtava}
    Kolmannen asteen polynomille $P$ pätee $P(-1)=P(2)=P(3)=0$ ja $P(1)=-8$. Ratkaise $P(x)$.
    \begin{vastaus}
        $P(x)=-2(x+1)(x-2)(x-3)=-2x^3+8x^2-2x-2$
    \end{vastaus}
\end{tehtava}

\begin{tehtava}
   Määritä toisen asteen yhtälö jonka juuret ovat yhtälön $ x^2+7x+49 =0 $ 
 \begin{alakohdat}
    	\alakohta{juurien käänteisluvut}
        \alakohta{juurien neliöiden käänteisluvut}
    \end{alakohdat}
    \begin{vastaus}
        \begin{alakohdat}
            \alakohta{$k(49x^2+7x+1)=0$}
            \alakohta{$k(7x^2 \pm x\sqrt{7} +1)=0$}
        \end{alakohdat}
    \end{vastaus}
\end{tehtava}

\end{tehtavasivu}
